p. 148.

10

u

682 EPIST. AD ATTICUM,

consilio et dignitate mea, minus sum admiratus: de gra·
tia et de ope quid significares, mecum ipse quaerebam:
spe tamen deducebar ad eam cogitationem, ut te pro tua
admirabili ac singulari sapientia de otio, de pace, de con-
cordia civium agi velle arbitrarer: et ad cam rationem exi-
stimabam satis aptam esse et naturam et personam meam.
Quod si ita est: et si qua de Pompeio nostro tuendo, et ti-
bi ac reipublicae reconciliando cura te attingit; magis ido-
neum, quam ego sum, ad earn causam profecto reperies‘ ne·
minem: qui et illi semper, et senatui, cum primum potui,
pacis auctor fui; nec, sumtis armis, belli ullam partein at-
tigi3 judicavique, eo bello te violari, contra cujus hono-
rem, populi Romani beneficio concessum, inimici atque
invidi niterentur. sed ut eo tempore non modo ipse fautor
dignitatis tuae fui, verum etiam ceteris auctor ad te adju-
vandum3 sic me nunc Pompeii dignitas vehementer movet.
aliquot enim sunt anni, cum vos duo delegi, quos praecipue
colerem, et quibus essem, sicut sum, amicissimus. Quam-
obrem a te peto, vel potius omnibus precibus oro et ob-
testor, ut in tuis maximis curis aliquid impertias tempo-
ris huic quoque cogitationi, ut tuo beneficio bonus vir,
gratus, pius denique esse, in maximi beneficii memoria,
possim. quae si tantum ad me ipsum pertinerent, sperarem

·me a te tamen impetraturum: sed, ut arbitror, et ad tuam

fidem, et ad rempublicam pertinet, me e paucis, ct ad
utriusque vestrum, et ad civium concordiam, per te, quam
accommodatissimum, conservari. Ego, cum antea tibi de
Lentulo gratias egissem, 77 cum ei saluti, qui mihi fuerat,
fuisses: tamen, lectis ejus litteris, quas ad me gratissimo
animo de tua liberalitate beneficioque misit, eandem me
salutem a te accepisse putavi, quam ille: in quem si me in-
telligis esse gratum3 cura, obsecro, ut etiam iu Pompeium
esse possnn.

CICERO ATTICO S.

LEGEBAM tuas litteras XI11 Kalend. cum mihi epistola
affertur a Lepta, circumvallatum esse Pompeium, 7⁸ra-
tibus etiam exitus portus teneri. non medius fidius prae la-
crimis possum reliqua nec cogitare, nec scribere. misi ad te
exemplum. miseros nos, cur non omnes fatum illius una
exsecuti sumus? ecce autem a Matio et Trebatio eadem:
quibus Minturnis obvii Caesaris tabellarii. torqueor infelix,
utjam illum Mucianum exitum exoptem. at quain honesta,

77 eum ei εαῖιιῐί-ῑίὶιὶεερε] Dimisso 78 ratibus etiam exitus portus tene-
incolumi, cum in potestate liaberet, fri] Hoc qui planius cog-noscere velit.
atque interficere posset. v. Vlll, 9, et adeat CaeS. B. C. 1, ⁶25. s.
caes. B. (Ἰν. 1, 23.

