 

LIBER XII. 747

tabis: etsi, quid magis placeat, ego quantum aspicio, non
facile inveneris. Cum Mustela, quemadmodum scribis, cum
venerit Crispus. Ad 22 Aulum scripsi, ut ea, quae bene nos-
sem de auro, Pisoni 23 demonstraret. tibi enim sane assen-
tio, et istud nimium diu duci, et omnia nunc undique con-
trahenda. Te quidem nihil agere, nihil cogitare aliud, nisi
quod ad me pertineat, facile perspicio: meisque negotiis
impediri cupiditatem tuam ad me veniendi. sed mecum esse
te put0; non solum quod meam rem agis, verum etiam
quod videre videor, quo modo agas. 2⁴ neque enim ulla hora
tui mihi est operis ignota. Tubulum praetorem video L.
Metello Q. Maximo consulibus. nunc velim, P. Scaevola
pontifex maximus, quibus consulibus tribunus piebis. equi-
dem puto proximis, Caepione et Pompeio. Praetor enim
P. Furio, Sex. Atilio. dabis igitur tribunatum, et, si pote-
ris, Tubulus quo crimine. et vide, quaeso, L. Libo, ille, qui
de Ser. Galba, Censorinone et Manilio, an T. Quintio Μ’.
Acilio consulibus tribunus plebis fuerit. conturbat enim me
epitome Bruti Fanniana, 25 an Bruti epitome Fannianorum?
scripsi, quod erat in extremo: idque ego secutus, hunc
Fannium, qui scripsit historiam, generum esse scripseram b.
Laelii: sed tu me γεωμετςικῶς refelleras: te autem nunc Bru-
tus et Fannius. ego tamen de bono auctore, Hortensio, sic
acceperam, ut apud Brutum est. hunc igitur iocum expe-
dies. Ego misi Tironem Dolabellae obviam. is ad me Idi-
bus revertetur. te exspectabo postridie. De Tullia mea tibi
antiquissimum esse video: idque ita ut sit, te vehementer ro-
go. Ergo et in integro onmia: sic enim scribis. mihi etsi
Kalendae vitandae fuerunt, 26 Nicasionumque ἀςχὲτυπαι fugi-
enda, conficiendaeque tabulae: nihil tamen tanti, ut a te
abessem, fuit. cum Romae essem, et tejam jamque visurum
me putarem3 quotidie tamen horae, quibus exspectabam,
longae videbantur. scis me minime esse blandum. itaque mi-
nus aliquanto dico, quam sentio.

22 Aulum] Sic edd. pr. et Mss. pore de Attici opere, labore pro se, co-
plures. Avium est a Bosio, qui in li. gitare. Ignota est pro ignara, ut ali·
bris duobus reperit. nomen sz'z' igno· bi apud nostrum. v. Clav.
tum Romanis: unde Glandorpius in 25 (m Bruti epitome Fannianorum]
Onom. conjecit Avianzem. Puto delendum Bruti epitome.

23 demonstraret] Sic de Malaspinae
et Faerni correctione rescripsi. nam
contextus tertiam personam postulat.
et forte quoque ante legendum nosset.
edd. pr. demonstrarem, e quo Rosius
fecit demonstrarint, ut et in Mss. Pa-
ris. reperit Alemannus.

24 neque e. ulla hora tui—operis
ignota] Iun-a non ad Atticum pertinet:
sed vult Cicero dicere, se omni tem-

26 Nic-assonam ἀρχέτυπα] Restitui
lectionem Victorii. Nicasiom's nomen
est et in verrinis. etsi h. l. videtur
fictitium nomen esse et ad faeneratores
universos pertinere. timebat Kalendas,
ut diem pecuniae solvendae, et credito-
res. Gronovius corrigebat νεοεικοςῶνων
vicesimariorum. an quia heres fuerat,
et vicesimam debebat ἓ ——eonficiendae-
que tabule sc. mihi privatim meae.

