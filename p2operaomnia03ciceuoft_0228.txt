⁶52 EPIST. AD ATTICUM,

omnia prius arbitratus sum fore, quam ut haec reipubli-
cae causa in Italia non posset duce te consistere. Ne-
que vero nunc consilium tuum reprehendO, sed fortunam
reipublicae lugeo: nec, si ego, quid tu sis secutuS, non per-
spicio, idcirco minus existimo, te nihil nisi summa ratione
fecisse. Mea quae semper fuerit sententia, primum de pace
vel iniqua conditione retinenda, deinde de urbe, (nam de
Italia quidem nihil mihi uinquam ostenderas,) meminisse te
arbitror. sed mihi non sumo, ut meum consilium valere de-
buerit: secutus sum tuum; neque id reipublicae causa, de
qua desperavi, quae et nunc afflicta est, nec excitari sine ci-
·vili perniciosissimo bello potest: sed te quaerebam: tecum
esse cupiebam: neque ejus rei facultatem, si qua erit, prae·
termittam. Ego me in hac omni causa facile intelligebam
pugnandi cupidis hominibus non satisfacere. primum enim
prae me tuli, me nihil malle, quam pacem3 non quin eadem
P· ¹23· timerem, quae illi: sed ea bello civili leviora ducebam. in-
de, suscepto bello, cum pacis conditiones ad te afferri, a te-
que ad ea honorifice et large responderi viderem3 duxi
meam rationem; quam tibi facile me probaturum, pro tuo
in me beneficio, arbitrabar. Memineram me esse unum,
’ qui pro meis maximis in rempublicam meritis supplicia mi-
serrima et crudelissima pertulissem: me esse unum, qui, si
offendissem ejus animum, cui tum, cum jam in armis esse-
mus, consulatus tamen alter, et triumphus amplissimus de-
ferebatur, subjicerer eisdem proeliis : ut mea persona sem-
per ad improborum civium impetus 64 aliquid videretur ha-
bere populare. atque haec non ego prius sum suspicatus,
quam mihi palam denuntiata sunt: neque ea tam pertimui,
si subeunda essent, quam declinanda putavi, si honeste vi·
tare possem: quam brevem illius temporis, dum in spe pax
fuit, rationem nostram vides; reliqui facultatem res ademit.
Iis autem, quibus nou satisfacio, facile respondeo. neque
enim ego amicior C. Caesari umquam fui, quam illi : neque
illi amiciores reipublicae, quam ego. hoc inter me et illos
interest3 quod, cum et illi cives optimi sint, et ego ab ista
laude non absim, ego conditionibus, quod idem te intelle-
xeram velle, illi armis disceptari maluerunt. quae quoniam
ratio vicit3 perficiam profecto, ut neque respublica civis
a me animum, neque tu amici desideres.

12 CICERO ATTICO S.

MIHI molestior lippitudo erat etiam, quam ante fuerat.
dictare tamen hanc epistolam malui, quam Gallo Fabio,
amantissimo utriusque nostram, nihil ad te litterarum da·

64 aliquid habere populare] v, ad ep. 3. hujus libri.

 

