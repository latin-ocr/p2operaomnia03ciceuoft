⁸82 EPIST. AD ATTICUM, LIBER XVI.

CICERO PLANCO-PRAET. DES. S.

IGNOSCE mihi, quod cum antea accuratissime de Bu*-
throtiis ad te scripserim, eadem de re saepius scribam. non
mehercule, mi Plance, facio, quo parum confidam aut li-
beralitati tuae‚ aut nostrae amicitiae3 sed cum tanta res aga-
tur Attici nostri, nunc vero etiam existimatio, ut id, quod
‚probavit Caesar, nobis testibus et obsignatoribus,qui et de-
cretis, et responsis Caesaris interfueramus,videatur obtinere
potuisse, praesertim cum tota potestas ejus rei tua sit, ut ea,
quae consules decreverunt secundum Caesaris decreta et re-
sponsa, non dicam comprobeS‚ sed studiose libenterque
comprobes. id mihi sic erit gratum, ut nulla res gratior esse
possit. etsi jam sperabam, cum has litteras accepisses, fore,
ut ea, quae superioribus litteris a te periissemus, impetrata
essent3 tamen non faciam finem rogandi, quoad nobis nun-
tiatum erit, te id fecisse3 quod magna cum spe exspecta-
mus. deinde enim confido fore, ut alio genere litterarum
utamur3 tibique pro tuo summo beneficio gratias agamus·
quod si acciderit, velim sic existimes, non tibi tam Atti-

cum, cujus permagna res agitur, quam me, qui non minus
laboro, quam ille, obligatum fore.

CICERO CAPITONI S.

NON dubito, quin mirere, atque etiam stomachere, quod
tecum de eadem re again saepius. Hominis familiarissimi,
et mihi omnibus rebus conjunctissimi, permagna res agi-
tur, Attici. cognovi ego tua studia in aunem, etiam in te
amicorum. multum potes nos apud Plancum juvare. novi
humanitatem tuam. scm, quam sis amicis jucundus. nemo
nos in hac causa plus juvare potest, quam tu. et res ita est
firma, ut debet esse, quam consules de consilii sententia de-
creverunt, cum et lege, et senatus consulto cognoscerent.
tamen omnia posita putamus in Planci tui liberalitate:
quem quidem arbitramur cum 23 officii sui, et reipublicae
causa decretum consulum comprobaturum, tum libenter
nostra causa esse facturum. adjuvabis igitur, mi Capito:
quod ut facias, vehementer etiam atque etiam rogo.

Finis Epistolarwn .M. Tullii Ciceronis ad Atticum.

28 qfficz'i tui et reip. eausa] ιιιιι vi· potest. Coi-rexi igitur sine haesitatio-
{losum esse, quivis facile sentit: nul· ne sui, quod P.Manutio placebat et
lum hic Capitonis officium intelligi Graevio.

